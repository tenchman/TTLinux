A libpretendroot osztott könyvtárat az LD_PRELOAD változó segítségével
tudjuk használni. Amennyiben ez a változó a libpretendroot.so fájlra mutat
(célszerű teljes útvonallal megadni), az esetben a dinamikusan linkelt
alkalmazások betöltik ezt a csomagot.

Ha nincsen definiálva PRETENDROOTDIR környezeti változó, akkor a
libpretendroot nem csinál semmi különöset, mindegyik függvényt meghívja
eredeti állapotában.

Amennyiben érdemlegesen kívánjuk használni a progit, ezt a környezeti
változót állítsuk be egy olyan fájlrendszerbeli könyvtár nevére, amely már
létezik és írható az igazi felhasználó által. A libpretendroot ezen könyvtár
alatt fogja tárolni a virtuális tulajdonost és csoportot mindazokra a
fájlokra, amelyekre ez root.root-tól különbözik.

Az LD_PRELOAD változó beállításához használhatjuk a pretendroot szkriptet.


Koblinger Egmont <egmont@uhulinux.hu>
2002. szept. 14.
